**Death (Births and Deaths Registration Act 1953)**  
 
Where was the body found?  
Who found the dead body?  
Was the dead body dead when found?  
How was the dead body found?  
  
Who was the dead body?  

Who was the father or daughter or brother  
Or uncle or sister or mother or son  
Of the dead and abandoned body?  
 
Was the body dead when abandoned?  
Was the body abandoned?  
By whom had it been abandoned?  
  
Was the dead body naked or dressed for a journey?  

What made you declare the dead body dead?  
Did you declare the dead body dead?  
How well did you know the dead body?  
How did you know the body was dead?  
 
Did you wash the dead body  
Did you close both its eyes  
Did you bury the body  
Did you leave it abandoned  
Did you kiss the dead body  
 
**Harold Pinter, 1997**

---

**NEMENIKUĆE**  
  
IV    
  
Ovo su Nemenikuće u magli prljavog dana prokleto  
mesto rođenja  
Varoš kao svako đubre  

Ona me na prozoru čeka i maše mi rukom da priđem  
Ona mi klima glavom i tako mi divno šapuće tako me  
divno moli  
  
Ona me zove da dođem  
  
Ja prolazim kao da sanjam i ne znam za bezbrojna  
vrata  
Ne znam za ključeve od krvi i teške svirepe šipke  
Ne znam da stepeni vode do nekih čudnih kvaka  
Na kojima se ruke smrznu kao grkljani malih reka  
  
Ona me zove da dođem a nikako neću da shvatim  
Da se baš tu gde stojim ivicom trotoara  
Uzdiže zid od voska od meke providne gume i bujne  
klizave trave  
Nikako neću da čujem da se baš tu gde pada  
Ogromna staklena stena po kojoj se gušteri ližu  
Da se baš tu gde se lome rumene veštaške alge  
I lažno grumenje soli  
Spuštensa gvozdena ploča pred kojom stoji senka  
Pred kojom leži blato pred kojom skičim pseto  
Gde je nestala ona?  
  
Ona me čeka u sobi gde su sve slike na zidu   
Duge grabulje od kreča  
Gde su sve stvari na podu trošne peščane lađe  
Beli sunđeri od krede i mrtve smrznute mačke  
Ona mi klima glvom i tako mi divno šapuće tako me  
divno moli  
  
Ona me zove da dođem  
Ja prolazim kao da padam u duboki ponor od lišća  
I čudim se zašto mi ruke ne gore haljinu njenu  
Zašto na ovom telu niču te rogate magle  
Mreže od smrvljene kiše i nasipi gnjile zemlje  
  
Ona me zove da dođem a nikako neću da shvatim  
Da se baš tu gde plamte krvavi plastovi mesa  
Proganjaju vetrovi pusti i crne bezdušne vode  
Prostiru muljave zamke i mokri čaršavi polja  
Pred kojima ležim slama pred kojima gazim pena  
Gde je nestala ona?  
  
Ona me na uilici čeka gde prolaze koprive noći  
Gde se četkama od pruća otvaraju alke bunara  
Gde leže kraj kuća od laka tamni pampuri od kose  
Sasušeni jarboli šuma i mrtvi kreveti vulkana  
Ona mi klima glavom ona me zove da dođem  
  
Ja prolazim kao da padam kroz redove od mekog  
stakla  
  
Kroz pamučne izloge od inja i čudne zidove od maka  
A nikako neću da shvatim nikako neću da čujem  
Da se baš tu gde se tope plameni mačevi šina  
Pečati poraznih snova i besni zaleti hajke  
Sustižu bivolska stada i trula kosmata jata  
Pred kojima visim kao lika pred kojima stojim kao  
sveća  
  
Pred kojima pijem sve kade  
Gde je nestala ona  
  
Svakog se dana grozno zalepe za moje telo  
Zalepe za moja usta puna plesnjive čađi  
Zalepe za moje čelo puno plesnjive čađi  
Zalepa za moja pluća puna plesnjive čađi  
Zalepe za moju gušu punu plesnjive čađi  
Zalepe za moje čelo  
Zalepe za moja bedra  
Zalepe za moje ruke  
Zalepe za moje uši  
Zalepe za moje sise  
Zalepe za moja bedra  
Zalepa za moje noge  
Zalepe za moje oči  
Zalepe za moja usta  
Leševi prastare zemlje  
  
**Aleksandar Vučo, 1930.**  

---

**Koliko je jedan?**
  
Kol'ko je trideset osam puta šes'?  
A kol'ko je trideset pet puta pet?  
Kol'ko je trideset osam puta šes', gospođo?  
I ako ne znaš koliko je trideset osam puta šest,  
a ne znaš ni koliko je trideset pet puta pet,  
morao bi znat' da je trideset osam puta šest,
veće nego trideset pet puta pet;
inače ti džabe računica.  

Kol'ko je jedan posto kamate mesečno na godišnjem nivou?  
Ako misliš da je to dvanaest posto...  
(Znaš kad sam ja shvatio...  
meni je jedna cura kad sam bio mlad rekla:  
"Ne šišam te dva posto!"  
Međutim, posle jedno dvadeset godina,  
to vam izađe na sto posto,  
pa vi sad vidite šta vam je procentni račun.)  

Koliko je dva i dva?  
Ako ne znaš da je to pet!  
Ako ne znaš da je to šest!  
Ako ne znaš da je to trideset šest!  
Ako ne znaš da je to tri 'iljade četristo trideset šest!  
Ako ne znaš da je to četiri miliona četristo pedeset šest 'iljada dvesto trideset šest!  
Na Švajcarski račun!  
Pa još svaki mesec osamsto 'iljada!  
Nemoj da se kandiduješ.  
  
Koliko je dva i dva?  
Koliko je jedan?  
Nauka je zadnjih dve 'iljade godina mnogo napredovala,  
ali niko još nije odgovorio na pitanje:  
koliko je jedan?  
Jel' to malo?  
Jel' to mnogo?  
Gospođice, jel' jedan malo?  
Druže, jel' jedan mnogo?  
Koliko je jedan?  

**Antonije Pušić, 2011**  
